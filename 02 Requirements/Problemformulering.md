El-installatørerne på Zealand oplever at de spilder for meget tid på at skrive ting ind i deres skema, som stadig er på papir-form. Når skemaet er i papir-form, kan det også blive væk eller ødelagt. Disse problemer vil vi undersøge hvordan vi kan løse med en app, der kan generere et skema som el-installatørerne derefter kan udfylde, få lavet en .pdf-fil af skemaet som bliver gemt på telefonen, og til sidst sende dette digitale skema videre til en kunde eller andet over e-mail. Vi vil gøre dette ved at tage brug af de værktøjer vi har lært på 1. og 2. semester af vores uddannelse. Dette gør det også muligt for os, at opfylde læringsmålene som de står beskrevet i studieordningen. 
